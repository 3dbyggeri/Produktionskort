= Produktionskort

== Generelt

Produktionskortet er udviklet i forbindelse med
{Det Digitale Byggeri}[http://www.detdigitalebyggeri.dk/] og betegnes populært
som entreprenørernes del af dette projekt. Produktionskortet er siden starten
udviklet af en række repræsentanter for udførende virksomheder i den danske
byggesektor og videreudvikles og afprøves i øjeblikket i et samarbejde mellem
{3dbyggeri danmark}[http://www.3dbyggeri.dk],
{CodeGroup}[http://www.codegroup.dk], {EG}[http://www.eg.dk],
{JAKON}[http://www.jakon.dk] og {LinKS Advice}[http://www.linkslabs.com].

=== Entreprenørens dataenhed

Produktionskortet er entreprenørens struktur, hvor information fra en række
parter kan samles. En proces - et produktionskort. Det er defineret i en
standardiseret data-struktur (XML). Strukturen kan bruges til at gemme data i.

=== Demonstrator: Opret, importer, eksporter, og udskriv produktionskort

Vi har udviklet en demonstrator. Formålet er at demonstrere hvordan
produktionskort kan genereres umiddelbart, også uden tilknytning til en 3D
objektmodel eller andre forudsætninger.

Demonstratoren er et simpelt værktøj der er baseret på produktionskortets
struktur. Mere avancerede systemer og værktøjer vil kunne bygges ud fra samme
struktur. Med demonstratoren kan du oprette dine egne produktionskort og gemme
dem som XML-filer til senere viderebearbejdning.

XML-strukturen kan bruges til at bygge nye fleksible systemer op omkring, så
entreprenøren kan få nye fleksible værktøjer til rådighed.

== Demo

Du kan se en demo af Produktionskort på http://produktionskort.heroku.com.
Demoen er password-beskyttet. For adgang hertil bedes du kontakte
projektkoordinator {Torben Klitgaard}[mailto:tk@linksadvice.com].

== API

Produktionskort stiller et
{REST API}[http://en.wikipedia.org/wiki/Representational_State_Transfer]
til rådighed. Dette kan benyttes til at tilgå samt manipulere byggesags og
produktionskort-data.

{Se vores Wiki for detaljer}[http://github.com/3dbyggeri/Produktionskort/wiki/API].
